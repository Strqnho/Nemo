Целият бит от времето на социализма оживява в новия музей. 

През 2015 г. на дата, знакова за десетилетията, на които е посветен - 
Деня на труда 1 май, във Варна отваря официално врати уникалният за 
България „Ретро Музей“. Музеят включва експонати от периода 1944-1989 г., 
които разказват в артефакти как живееха българите при социализма. Български 
цигари без филтър, руски прахосмукачки, гедерейски домашни потреби, полска 
козметика и най-желаните автомобили, произведени в някогашния СИВ, връщат 
назад машината на времето.