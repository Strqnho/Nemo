Овеч е средновековна крепост, намираща се източно от днешния град Провадия. 
Разположена е върху плато над града, носещо името „Калето“.
Крепостта е изградена от римляните и функционира от IV в. до началото 
на VII в., след това близо век не е активна. Обитаването ѝ повторно 
започва от XI в. и завършва в края на XVII в. Въпреки това преди 
основаването на крепостта е доказано и тракийско присъствие. Най-голям 
разцвет обаче претърпява по време на Второто българско царство. 
Византийците наричат твърдината Проват или Проватон, българите – Овеч, 
а турците – Таш Хисар (каменна крепост). В историческите хроники от XII в. 
на арабския пътешественик Ал Идриси крепостта се споменава и с името 
Бурфанто.